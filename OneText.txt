Волині
Палає день весняний,
Над маривом долин…
Вже новими піснями,
Звучить моя Волинь.
Вже квітка і билинка
Прокинулись від сну,
І Леся Українка
Співає про весну.
Іде вона лугами
В зеленому плащі,
Шумлять над берегами
Берези і кущі.
В лісах, в степах безкраїх,
У селах чарівних,
Бадьорий спів лунає
Повстанців молодих.
Встають вони з туману,
Як молодість моя,
За ними йду рум’яний
Такий тривожний я.
Іду, іду в загравах
По огнених путях, –
Зкоханий у трави,
У грози і життя.